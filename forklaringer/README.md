
# Overblikk
Det kan være vanskelig å få oversikt over alle elementene vi snakker om når vi skal lære å jobbe med web-applikasjoner. Hva gjelder selve tjenesten? Hva er verktøy vi bruker som støtte under arbeidet.

Her følger et forsøk på å gi et overblikk over elementene og deres bruksområder.

## Selve web-applikasjonen

Med en web-applikasjon mener vi i dette kurset et [program](#program) som 
* setter sammen nettsider
* lagrer data som bruker legger inn på nettsidene

Vi skal lage en web-applikasjon som heter Kvittr. Siden en web-applikasjon er et program, så må vi bruke et programmeringsspråk for å skrive våre kommandoer i, og [Python](#python) er språket vi skal bruke.

Men vi ønsker ikke å skrive all koden selv. Derfor bruker vi 
[biblioteker](#bibliotek). 

Et av bibliotekene vi bruker for å lage Kvittr er [Django](#django). 

## Program
Med et program mener vi et sett med kommandoer som til sammen gjør noe på en datamaskin. 

## Python
Python er for oss 2 ting, og det kan være litt forvirrende. Vi bør prøve å ha klart for oss forskjellen på disse 2 tingene som er:
* Et programmeringsspråk
* Et program som vi kjører med kommandoen `python`

Programmeringsspråket Python er et av mange språk som er laget for å skrive kommandoer som skal utføres av en datamaskin.

Programmet Python, som vi har fått installert på vår maskin gjennom Xcode eller Cygwin, er et program som leser filer med kode skrevet i språket python, og utfører kommandoene der.

## Django
Django er et stort [Python](#python) [bibliotek](#bibliotek) som gir oss ferdigskrevet kode for mange av de vanlige tingene vi må gjøre når vi lager 
web-applikasjoner.

## Bibliotek
Ferdige programmer som vi kobler inn i vårt eget [program](#program). De fleste bibliotekene vi bruker laster vi ned og installerer i vår [virtuelle omgivelse](#virtuelle omgivelse) med verktøyet [Pip](#pip) og kommandoen `pip install`.

## Pip
`pip` er et program vi bruker for å laste ned og installere python [biblioteker](#biblioteker)



